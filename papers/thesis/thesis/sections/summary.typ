= Sommario

Il presente documento descrive il lavoro svolto durante il periodo di stage aziendale, con l'obiettivo di fornire una soluzione efficace per la protezione delle
applicazioni web dagli attacchi informatici.
La tesi affronta la sfida di analizzare i più noti vettori d'attacco e di comprendere come possano consentire a un utente malintenzionato di compromettere l'intera
applicazione o di acquisire il possesso di informazioni sensibili degli utenti.
La soluzione adottata consiste nell'implementazione di un WAF, progettato per analizzare le richieste inviate dal client al server.
Attraverso un set di regole predefinite, il WAF è in grado di identificare e bloccare le richieste sospette.
Lo sviluppo del prodotto finale ha seguito diverse fasi: dall'analisi approfondita dell'applicazione web, con la creazione di una dettagliata lista di vulnerabilità,
alla costruzione e definizione delle regole necessarie per mitigarle in maniera efficiente ed efficace, riducendo al minimo i falsi positivi.
Questa esperienza ha offerto un contributo significativo nel campo della cyber-sicurezza, attraverso l'analisi e lo studio dei vari tipi di attacchi, e delle reti
informatiche, tramite la creazione di una piccola rete dedicata a rendere più sicura la comunicazione client-server.
